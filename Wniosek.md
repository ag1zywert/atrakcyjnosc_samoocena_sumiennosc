a) **Założenia badania**

Samoocena jest ważnym predyktorem działań jednostki. W szczególności może ona wpływać na dokonywanie ocen innych ludzi (także ich atrakcyjności) oraz na jakość interakcji z innymi czy rodzaj budowanych relacji. Badania pokazują, że wpływ na ocenę atrakcyjności drugiej osoby ma wiele czynników, takich jak na przykład cechy osobowości osoby oceniającej, cechy osoby ocenianej czy nastrój. Dotychczas nie przeprowadzono badań na temat tego, czy czasowe zmiany samooceny wpływają na ocenę atrakcyjności innych osób, a także czy na tę ocenę wpłynąć mogą inne uwarunkowania takie jak na przykład cechy osobowości osoby ocenianej. Celem badania jest wykazanie czy eksperymentalna manipulacja samooceną badanych wpływa na ich ocenę atrakcyjności osoby, której osobowość jest opisana w kategoriach odpowiedzialności i nieodpowiedzialności. Celem pobocznym badania jest dokonanie polskiej adaptacji szeroko stosowanej w badaniach z zakresu psychologii społecznej metody eksperymentalnej manipulacji samooceną. 

b) **Metodyka badań**

Badanie zostanie przeprowadzone internetowo, poprzez specjalnie przygotowaną do tego aplikacje komputerową. Badani otrzymają pytania kwestionariuszowe (Skala depresji Becka, skróconą wersję Kwestionariusza Osobowości Eysencka EPQ-R oraz Skalę samooceny Rosenberga). Po ich wykonaniu badani otrzymają opis swojej osobowości -  w zależności od warunku, neutralny bądź pozytywny (w załączniku nr. 1), która w przypadku diagnozy pozytywnej, służy czasowemu podwyższeniu samooceny badanych. Opisy osobowości, które badani otrzymają, nie będą wynikiem rzeczywistej diagnozy wynikającej z rozwiązanych przez nich testów – będą jedynie służyła eksperymentalnej manipulacji zmienną samooceny. Następnie zostaną oni poproszeni o ocenę atrakcyjności kobiety przedstawionej na zdjęciu (w załączniku nr.2) w dziewięciostopniowej skali Likerta.
Badanie będzie przeprowadzone w czterech warunkach eksperymentalnych:

1.	Badani otrzymują neutralny opis osobowości, a kobieta znajdująca się na zdjęciu opisana jest jako odpowiedzialna
2.	Badani otrzymują neutralny opis osobowości, a kobieta znajdująca się na zdjęciu opisana jest jako nieodpowiedzialna
3.	Badani otrzymują pozytywny opis osobowości, a kobieta znajdująca się na zdjęciu opisana jest jako odpowiedzialna
4.	Badani otrzymują pozytywny opis osobowości, a kobieta znajdująca się na zdjęciu opisana jest jako nieodpowiedzialna

Przedstawiona metoda manipulacji samooceną jest polską adaptacją procedury używanej w innych badaniach, przykładowo w badaniach związanych z teorią opanowania trwogi (1) (2) innych badaniach z zakresu psychologii społecznej (3) (4). 
Po dokonaniu oceny atrakcyjności badani będą poinformowani, że otrzymana przez nich diagnoza nie była prawdziwa. 

c) **Badani**

Badanymi będą zdrowi ochotnicy płci męskiej 

d) **Kryteria włączenia i wyłączenia**

Kryterium włączenia do badania będzie zgoda na udział w nim. Wzór informacji dla osób badanych znajduje się w załączniku nr.3. Badanie będzie można przerwać na każdym jego etapie.

e) **Liczebność**

Badanymi będą zdrowi ochotnicy płci męskiej. Przewidywana liczebność to 120 osób, po 30 osób na dany warunek (przedstawione wyżej)

f) **Miejsce wykonywania badań laboratoryjnych**
Nie dotyczy 

g) **Przewidywany okres prowadzenia badań**

Październik - grudzień 2018.

1. 	Harmon-Jones E, Simon L, Greenberg J, Solomon S, Pyszczynski T, McGregor H. Terror Management Theory and Self-Esteem: Evidence That Increased Self-Esteem Reduces Mortality Salience Effects. J Pers Soc Psychol. 1997;72(1):24–36. 
2. 	Rosenblatt  a, Greenberg J, Solomon S, Pyszczynski T, Lyon D. Evidence for terror management theory: I. The effects of mortality salience on reactions to those who violate or uphold cultural values. J Pers Soc Psychol. 1989;57(4):681–90. 
3. 	Pyszczynski T, Solomon S, Greenberg J, Arndt J, Schimel J. Why do people need self-esteem? A theoretical and empirical review. Psychol Bull. 2004;130(3):435–68. 
4. 	Golin S, Hartman SA, Klat EN, Munz K, Wolfgang GL. Students, Effects of self-esteem manipulation on arousal and reactions to sad models in depressed and nondepressed college. J Abnorm Psychol. 1977;86(4). 


